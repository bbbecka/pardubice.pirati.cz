---
layout: post
category: CLANKY
title: Členové místního sdružení Pardubicko si zvolili nové vedení
date: 2020-12-11T10:00:00+01:00
tags: tiskove-zpravy Pardubice ms-pardubicko vedeni
author: Piráti Pardubice
image: articles/2020/nove-predsednictvo.jpg
---

**Pardubičtí Piráti se v listopadu zvolili nové předsednictvo. V on-line hlasování
získal dvouletý předsednický mandát Lukáš Havlena, prvním místopředsedou bude
Filip Mezera a post druhého místopředsedy jistí Dominik Bečka.**

Za dosavadní skvělou práci bychom chtěli poděkovat Ivaně Böhmové, Lence
Španihelové a Marcelu Palatášovi.

Nové předsednictvo se shodlo na prioritách pro další dva roky. Hlavní z nich
bude příprava parlamentních a komunálních voleb a také rozvíjení členské
základny.

Novým předsedou se stal jeden z nejnovějších členů, marketingový manažer Lukáš
Havlena, který zatím pirátské ostruhy získával v Komisi pro strategii a rozvoj
obvodu, životní prostředí a dopravu MO Pardubice V.

>„Když jsem před půl rokem vstoupil k Pirátům, netušil jsem, že věci budou mít takový spád:) Život je holt o výzvách a těm já se nevyhýbám. Předsednická role je hlavně o podpoře ostatních, organizaci a komunikaci, takže to budou oblasti, na které se budu soustředit. Situaci mám lehce zkomplikovanou koronavirem, protože bych už se nejradši se všemi z našeho sdružení potkal někde na pivu, ale holt se s tím musíme poprat. Všem, kteří mi do rukou vložili svou důvěru děkuji a těším se na spolupráci.“

Prvním místopředsedou je datový analytik a zastupitel Filip Mezera, jehož
rajónem jsou Sezemice.

>„Vzhledem k mému zvolení předsedou našeho klubu v zastupitelstvu Pardubického kraje, jsem se rozhodl nekandidovat do krajského předsednictva Pirátů. Rozhodl jsem se však podpořit místní předsednictvo. Na mou část práce v něm se velmi těším. Mou rolí je propojovat místní aktivity s těmi celokrajskými, přinášet do předsednictva pohled “nepardubických” Pirátů a občanů a dále také komunikovat s příznivci a zapojovat je do činností uvnitř strany.“

Druhým místopředou je nově zastupitel prvního pardubického obvodu Dominik Bečka,
profesí manažer řízení rizik v pojišťovně.

>„Piráti se v posledních letech z čistě nadšenecké a dobrovolnické organizace stali jednou z nejsilnějších politických sil v Česku. Chci přispět k tomu, abychom i v Pardubicích fungovali zase o kousek profesionálněji, a svým kolegům vytvářet podmínky pro jejich skvělou aktivní práci, kterou od Pirátů lidé právem očekávají.”
