---
layout: post
category: CLANKY
title: "Občané se vzbouřili proti záměru přeměnit zelený vnitroblok na parkoviště. Mají naši podporu"
date: 2021-04-08T10:00:00+01:00
tags: MOV projekty pardubice
author: Piráti Pardubice
image: articles/2021/Háčko_občané.JPG

---

**Nerušit, vládneme. Tak by se dal popsat přístup radnice městského obvodu Pardubice V ve věci revitalizace veřejných prostranství. 
Jsou to čtyři roky, co pátý obvod pod vedením starosty Jiřího Rejdy (ANO) začal připravovat projekt revitalizace vnitrobloku H na Dukle, 
který je s cenou kolem 20 mil. Kč jednou z největších investic posledních let. 
Vinou nedostatku komunikace radnice a pozdního představení záměru však vznikla těsně před podepsáním smlouvy proti plánovanému projektu petice.**

Revitalizace vnitrobloku zní jako skvělá příležitost zlepšit životní prostor obyvatel, ve výsledku však došlo pouze k naprojektování naddimenzovaného parkování pro 135 aut. 
Projekční kancelář **kancelář HIGHWAY DESIGN s.r.o. primárně zabývá projektováním silnic**, která se primárně zabývá projektováním silnic, 
pracovala například i na rekonstrukci náměstí Dukelských hrdinů. Na jakém základě vznikl požadavek na tolik parkovacích míst, ale není jasné. 
Obyvatel okolních domů se nikdo neptal, neproběhlo ani veřejné projednání s cílem zjistit potřeby a požadavky místních.

Pirátští zastupitelé [Filip Vařecha](https://pardubice.pirati.cz/clenove/filip-varecha/) a 
[Kuba Kutílek](https://pardubice.pirati.cz/clenove/jakub-kutilek/) (člen Zelení Pardubice) tento postup kritizují a jako velký problém vidí to, 
že naplánovaná parkovací místa ukrojí velkou část zelených ploch včetně 12 vzrostlých stromů. 
Proto se iniciativně rozhodli seznámit obyvatele s projektem na vlastní pěst. 
Na osobní schůzce se pak s místními shodli, že zdvojnásobení zaparkovaných aut a úbytek zelených ploch a stromů by udělalo pobyt ve vnitrobloku kvůli vysokým teplotám nesnesitelný.
 
>„Participativní plánování, neboli zapojení všech klíčových aktérů do plánovacího procesu je něco, v čem vedení našeho městského obvodu dlouhodobě selhává. 
>Co hůř, mnohdy to spíše vypadá, že zjišťování názoru občanů je pro ně spíše nepříjemná práce navíc. 
>Lidé přitom mají spoustu skvělých nápadů a oproti projektantům, kteří zpravidla v lokalitě nebydlí, mají v podstatě expertní vhled do toho, co je potřeba ponechat a co naopak změnit. 
>Stačí se jich správně zeptat,“ vysvětluje svůj postoj zastupitel obvodu Filip Vařecha.
 
Petice, která proti záměru vznikla, získala podporu **167 obyvatel** dotčeného vnitrobloku, jehož součástí je zhruba **200 bytových jednotek**. 
Sousedé požadují zastavení stávajících příprav, uspořádání veřejného projednání a realizaci v souladu s podněty obyvatel vnitrobloku H.
 
>„Na setkání s obyvateli vnitrobloku jsem měl velkou radost, že místní v takové míře požadovali přesně to, co prosazujeme: 
>větší zapojení veřejnosti, více zeleně, více příležitostí pro trávení času a potkávání se venku,“ dodává Jakub Kutílek, 
>který je členem zastupitelstva města a bydlí na Dukle nedaleko vnitrobloku H.


Věříme, že zbylé zastupitele množství podpisů přesvědčí, hlasy občanů vyslyší a do budoucna bude participace veřejnosti na takovýchto projektech samozřejmostí. 
Na dalších zastupitelstvech se Filip Vařecha chce zasadit zasadit o to, aby se projednání záměru s občany stalo povinnou součástí revitalizací a 
dalších podobných investičních záměrů.
